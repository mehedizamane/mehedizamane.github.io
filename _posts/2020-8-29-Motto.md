---
title: 'Quotes, by Yuan Cui and Shi Su'
date: 2020-8-29
showexcerpt: True
tags:
  - Greatest mind of all time
---

古之所谓豪杰之士，必有过人之节。人情有所不能忍者，匹夫见辱，拔剑而起，挺身而斗，此不足为勇也。天下有大勇者，卒然临之而不惊，无故加之而不怒。此其所挟持者甚大，而其志甚远也。

---苏轼 《留侯论》

无道人之短，无说己之长。
施人慎勿念，受施慎勿忘。
世誉不足慕，唯仁为纪纲。
隐心而后动，谤议庸何伤？
无使名过实，守愚圣所臧。
在涅贵不淄，暧暧内含光。
柔弱生之徒，老氏诫刚强。
硁硁鄙夫介，悠悠故难量。
慎言节饮食，知足胜不祥。
行之苟有恒，久久自芬芳。

---崔瑗 《座右铭》